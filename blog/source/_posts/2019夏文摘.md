---
title: 2019夏文摘
date: 2019-06-10 22:52:16
updated: 2019-09-24 19:17:53
categories: read more
tags: [文摘]
---

### 前言

夏天的时候加入了一个诗社，虽说是诗社，但并没有什么个人创作，主要分享一些唐诗宋词，有时候也会有现代诗。只组织过一两次像样的活动，诗社马上就要沉寂了。拖到了秋天的夏日文摘就来整理一下这些穿越千年还能引发共鸣的诗句，也算是留作诗社的纪念吧。收集不完全，有纰漏。现代诗难以整理，找不到出处，故未收录。自己写的那几首现代诗，下次有机会再整理吧。

[往期回顾](/tags/文摘/) 

<!--more-->

### 北固山篇

不知道为何会扯到北固山，大家就分享了好几首相关的诗词。

#### 次北固山下

[唐] 王湾

> 客路青山下，行舟绿水前。
> 潮平两岸阔，风正一帆悬。
> 海日生残夜，江春入旧年。
> 乡书何处达？归雁洛阳边。

#### 南乡子·登京口北固亭有怀

[宋] 辛弃疾

> 何处望神州？满眼风光北固楼。千古兴亡多少事？悠悠。不尽长江滚滚流。
>
> 年少万兜鍪，坐断东南战未休。天下英雄谁敌手？曹刘。生子当如孙仲谋。

#### 永遇乐·京口北固亭怀古

[宋] 辛弃疾

> 千古江山，英雄无觅，孙仲谋处。舞榭歌台，风流总被，雨打风吹去。斜阳草树，寻常巷陌。人道寄奴曾住。想当年，金戈铁马，气吞万里如虎。
> 元嘉草草，封狼居胥，赢得仓皇北顾。四十三年，望中犹记，烽火扬州路。可堪回首，佛(bi)狸祠下，一片神鸦社鼓。凭谁问：廉颇老矣，尚能饭否？



### 七夕篇

七夕前后，诗社组织了一次看星星的活动，去了Malibu看了牛郎织女，和顺带的天津四，还认识了拱极星座仙后座 (Cassiopeia)，顺便吟了几首七夕相关的诗。

![](2.jpg)

#### 鹊桥仙

[宋] 秦观

> 纤云弄巧，飞星传恨，银汉迢迢暗度。金风玉露一相逢，便胜却人间无数。
>
> 柔情似水，佳期如梦，忍顾鹊桥归路。两情若是久长时，又岂在朝朝暮暮。

#### 秋夕

[唐] 杜牧

> 银烛秋光冷画屏，轻罗小扇扑流萤。
> 天阶夜色凉如水，坐看牵牛织女星。

#### 迢迢牵牛星

[两汉] 佚名

> 迢迢牵牛星，皎皎河汉女。
> 纤纤擢素手，札札弄机杼。
> 终日不成章，泣涕零如雨。
> 河汉清且浅，相去复几许？
> 盈盈一水间，脉脉不得语。



### 中秋篇

中秋佳节自然少不了游子们的赏月思乡，借机玩耍的聚会了。不得不说，离开故乡之后才更懂得珍惜，这一年第一次做了年夜饭，吃了邻居家的元宵，一起包了粽子、包子，做了月饼，估计明年还会补上元宵和春联，估计这些回到国内反而就不会做了。

![](1.jpg)

#### 中秋对月有怀口占

红楼梦 第一回

> 未卜三生愿，频添一段愁。
> 闷来时敛额，行去几回头。
> 自顾风前影，谁堪月下俦？
> 蟾光如有意，先上玉人楼。

#### 西江月 中秋无月口占

[现代] 马一浮

> 终古一轮明月，
>
> 此生几度中秋。
>
> 今宵无月亦登楼，
>
> 知否来年还又。
>
> 天际浮云易散，
>
> 人间幻梦难留。
>
> 未妨卒岁且优游，
>
> 坐看乌飞兔走。



### 青蛙篇

诗社中有人画了油画，其中有青蛙，所以就念了两首关于青蛙的诗。

#### 约客

[宋] 赵师秀

> 黄梅时节家家雨，青草池塘处处蛙。
> 有约不来过夜半，闲敲棋子落灯花。

#### 七绝·咏蛙

[现代] 毛泽东

> 独坐池塘如虎踞，绿荫树下养精神。
>
> 春来我不先开口，哪个虫儿敢作声。

#### 西江月·夜行黄沙道中

[宋] 辛弃疾

> 明月别枝惊鹊，清风半夜鸣蝉。
>
> 稻花香里说丰年，听取蛙声一片。
>
> 七八个星天外，两三点雨山前。
>
> 旧时茅店社林边，路转溪桥忽见。



### 偈语篇

也不能全算是释家偈语，把追求某种生活状态的诗词，也归在这一类了。

#### 归园田居·其一

[魏晋] 陶渊明

> 少无适俗韵，性本爱丘山。
> 误落尘网中，一去三十年。
> 羁鸟恋旧林，池鱼思故渊。
> 开荒南野际，守拙归园田。
> 方宅十余亩，草屋八九间。
> 榆柳荫后檐，桃李罗堂前。
> 暧暧远人村，依依墟里烟。
> 狗吠深巷中，鸡鸣桑树颠。
> 户庭无尘杂，虚室有余闲。
> 久在樊笼里，复得返自然。

#### 为道莫还乡

[唐] 马祖道一禅师

> 为道莫还乡 还乡道不成
>
> 溪边老婆子 唤我旧时名

#### 夏日闲放

[唐] 白居易

> 时暑不出门，亦无宾客至。静室深下帘，小庭新扫地。
>
> 褰裳复岸帻，闲傲得自恣。朝景枕簟清，乘凉一觉睡。
>
> 午餐何所有，鱼肉一两味。夏服亦无多，蕉纱三五事。
>
> 资身既给足，长物徒烦费。若比箪瓢人，吾今太富贵。

#### 杂释

[现代] 马一浮

> 取境缘情有两轮，
>
> 顺时起爱逆生瞋。
>
> 狂花翳眼旋消陨，
>
> 醒醉原来是一人。

#### 赠质上人

[唐] 杜荀鹤

> 枿坐云游出世尘，兼无瓶钵可随身。
> 逢人不说人间事，便是人间无事人。

#### 西江月·遣兴

[宋] 辛弃疾

> 醉里且贪欢笑，要愁那得工夫。近来始觉古人书，信着全无是处。
> 昨夜松边醉倒，问松“我醉何如”。只疑松动要来扶，以手推松曰：“去！”



### 诗经篇

相对晦涩难懂些。

#### 诗经·国风·王风·君子于役

> 君子于役，不知其期。曷其至哉？鸡栖于埘。日之夕矣，羊牛下来。君子于役，如之何勿思！
> 君子于役，不日不月。曷其有佸？鸡栖于桀。日之夕矣，羊牛下括。君子于役，苟无饥渴？

#### 诗经·国风·邶风·柏舟

> 泛彼柏舟，亦泛其流。耿耿不寐，如有隐忧。微我无酒，以敖以流。
> 我心匪鉴，不可以茹。亦有兄弟，不可以据。薄言往愬，逢彼之怒。
> 我心匪石，不可转也，我心匪席，不可卷也。威仪棣棣，不可选也。
> 忧心悄悄，愠于群小。觏闵既多，受悔不少。静言思之，寤辟有摽。
> 日居月诸，胡迭而微？心之忧矣，如匪浣衣。静言思之，不能奋飞。



### 四季篇

与春夏秋冬相关的诗词占了大半，也许正所谓 

> 春有百花秋有月 ，夏有凉风冬有雪 ，若无闲事挂心头，便是人间好时节。

#### 春日西湖寄谢法曹韵

[宋] 欧阳修

> 西湖春色归， 春水绿於染。 群芳烂不收 ， 东风落如糁。 参军春思乱如云， 白发题诗愁送春。 遥知湖上一樽酒， 能忆天涯万里人。 万里思春尚有情， 忽逢春至客心惊。 雪消门外千山绿， 花发江边二月晴。 少年把酒逢春色， 今日逢春头已白。 异乡物态与人殊， 惟有东风旧相识。

#### 春望词四首

[唐] 薛涛

> 花开不同赏，花落不同悲。欲问相思处，花开花落时。

> 揽草结同心，将以遗知音。春愁正断绝，春鸟复哀吟。

> 风花日将老，佳期犹渺渺。不结同心人，空结同心草。

> 那堪花满枝，翻作两相思。玉箸垂朝镜，春风知不知。

#### 清平乐·凤城春浅

[宋] 陈允平

> 凤城春浅，寒压花梢颤。有约不来梁上燕，十二绣帘空卷。
> 去年共倚秋千，今年独上阑干。误了海棠时候，不成直待花残。

#### 南歌子 忆旧

[宋] 仲殊

> 十里青山远，潮平陆带沙。数声啼鸟怨年华。又是凄凉时候、在天涯。
>
> 白露收残暑，清风衬晚霞。绿杨堤畔闹荷花。记得年时沽酒、那人家。

#### 雨霖铃

[宋] 柳永

> 寒蝉凄切，对长亭晚，骤雨初歇。都门帐饮无绪，留恋处，兰舟摧发。执手相看泪眼，竟无语凝噎。念去去千里烟波，暮霭沈沈楚天阔。
>
> 多情自古伤离别，更那堪冷落清秋节。今宵酒醒何处，杨柳岸、晓风残月。此去经年，应是良辰好景虚设。便纵有千种风情，更与何人说。

#### 秋登宣城谢朓北楼
[唐] 李白

> 江城如画里，山晚望晴空。
> 两水夹明镜，双桥落彩虹。
> 人烟寒橘柚，秋色老梧桐。
> 谁念北楼上，临风怀谢公。

#### 秋词二首·其一

[唐] 刘禹锡

> 自古逢秋悲寂寥，我言秋日胜春朝。
> 晴空一鹤排云上，便引诗情到碧霄。

#### 山行

[唐] 杜牧

> 远上寒山石径斜，
> 白云生处有人家。
> 停车坐爱枫林晚，
> 霜叶红于二月花。

#### 我家在林壑

尺木 （大都会博物馆藏品）

我家在林壑，与世无逢迎。翘首横桥外，秋风送雁声。

#### 十二月十五夜

[清] 袁枚

> 沉沉更鼓急，渐渐人声绝。
> 吹灯窗更明，月照一天雪。

#### 立冬

[唐] 李白 （伪作）

> 冻笔新诗懒写，寒炉美酒时温。
>
> 醉看墨花月白，恍疑雪满前村。



### 咏物篇

#### 山园小梅（其一）

[宋] 林逋

> 众芳摇落独暄妍，占尽风情向小园。
> 疏影横斜水清浅，暗香浮动月黄昏。
> 霜禽欲下先偷眼，粉蝶如知合断魂。
> 幸有微吟可相狎，不须檀板共金樽。

#### 杨花

[明] 柳如是

> 轻风淡丽绣帘垂，婀娜帘开花亦随。
> 春草先笼红芍药，雕栏多分白棠梨。
> 黄鹂梦化原无晓，杜宇声消不上枝。
> 杨柳杨花皆可恨，相思无奈雨丝丝。

#### 鹧鸪天·赏荷

[金] 蔡松年

> 秀樾横塘十里香，水花晚色静年芳。胭脂雪瘦薰沉水，翡翠盘高走夜光。
>
> 山黛远，月波长。暮云秋影照潇湘。醉魂应逐凌波梦，分付西风此夜凉。



### 其他篇

#### 题李凝幽居

[唐] 贾岛

> 闲居少邻并，草径入荒园。
> 鸟宿池边树，僧敲月下门。
> 过桥分野色，移石动云根。
> 暂去还来此，幽期不负言。

#### 鹧鸪天·林断山明竹隐墙

[宋] 苏轼

> 林断山明竹隐墙，乱蝉衰草小池塘。 翻空白鸟时时见，照水红蕖细细香。
> 村舍外，古城旁，杖藜徐步转斜阳。 殷勤昨夜三更雨，又得浮生一日凉。

#### 夜宿山寺
[唐] 李白

> 危楼高百尺，手可摘星辰。
> 不敢高声语，恐惊天上人。

#### 竹枝词 （其一）

[唐] 刘禹锡

> 杨柳青青江水平，闻郎江上踏歌声。
> 东边日出西边雨，道是无晴却有晴。

#### 送别

[唐] 王维

> 下马饮君酒，问君何所之。
>
> 君言不得意，归卧南山陲。
>
> 但去莫复问，白云无尽时。

#### 浣溪沙·残雪凝辉冷画屏

[清] 纳兰性德

> 残雪凝辉冷画屏，落梅横笛已三更，更无人处月胧明。
> 我是人间惆怅客，知君何事泪纵横，断肠声里忆平生。

#### 浣溪沙·闺情

[宋] 李清照

> 绣面芙蓉一笑开，斜飞宝鸭衬香腮。眼波才动被人猜。
> 一面风情深有韵，半笺娇恨寄幽怀。月移花影约重来。