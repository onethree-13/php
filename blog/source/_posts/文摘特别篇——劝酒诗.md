---
title: 文摘特别篇——劝酒诗
date: 2020-10-07 15:47:25
updated: 2020-10-07 17:39:21
categories: read more
tags: [文摘,酒]
---

作为一个酒客，光懂一点酒的知识还是远远不够的，光会谈谈酿酒方法、产地、价钱，怎么喝，用什么酒器喝，搭配什么喝，就显得很庸俗，不够高雅，必须要丰富自己的底蕴和内涵，不然就只能整天就“你干了，我随意”，得玩出一些花样来，所以本篇建议全篇背诵。

<!--more-->

#### 再来一杯：将进酒 （李白）

开篇当然必须是《将进酒》，这种豪放洒脱之感我也能感受到，但我只会说：“再来一杯！”

> 君不见，黄河之水天上来，奔流到海不复回。
>
> 君不见，高堂明镜悲白发，朝如青丝暮成雪。
>
> 人生得意须尽欢，莫使金樽空对月。
>
> 天生我材必有用，千金散尽还复来。
>
> 烹羊宰牛且为乐，会须一饮三百杯。
>
> 岑夫子，丹丘生，将进酒，杯莫停。
>
> 与君歌一曲，请君为我倾耳听。
>
> 钟鼓馔玉不足贵，但愿长醉不复醒。
>
> 古来圣贤皆寂寞，惟有饮者留其名。
>
> 陈王昔时宴平乐，斗酒十千恣欢谑。
>
> 主人何为言少钱，径须沽取对君酌。
>
> 五花马，千金裘，呼儿将出换美酒，与尔同销万古愁。



#### 何以解忧：短歌行 （曹操）

酒后说的不算！

> 对酒当歌，人生几何！
> 譬如朝露，去日苦多。
> 慨当以慷，忧思难忘。
> 何以解忧？唯有杜康。
> 青青子衿，悠悠我心。
> 但为君故，沉吟至今。
> 呦呦鹿鸣，食野之苹。
> 我有嘉宾，鼓瑟吹笙。
> 明明如月，何时可掇？
> 忧从中来，不可断绝。



#### 送别 ：送元二使安西 （王维）

早上喝酒也得有借口。

> 渭城朝雨浥轻尘，客舍青青柳色新。
>
> 劝君更尽一杯酒，西出阳关无故人。



#### 喝高了：水调歌头 （苏轼）

看看别人喝高了说胡话，出口成章。

> 丙辰中秋，欢饮达旦，大醉，作此篇，兼怀子由。
> 明月几时有？把酒问青天。不知天上宫阙，今夕是何年。我欲乘风归去，又恐琼楼玉宇，高处不胜寒。起舞弄清影，何似在人间。
> 转朱阁，低绮户，照无眠。不应有恨，何事长向别时圆？人有悲欢离合，月有阴晴圆缺，此事古难全。但愿人长久，千里共婵娟。



#### 一个人喝怎么办：月下独酌 （李白）

一个人喝怎么办？没关系，假装有伴。

> 花间一壶酒，独酌无相亲。
> 举杯邀明月，对影成三人。
> 月既不解饮，影徒随我身。
> 暂伴月将影，行乐须及春。
> 我歌月徘徊，我舞影零乱。
> 醒时相交欢，醉后各分散。
> 永结无情游，相期邈云汉。



#### 雨天专用：劝酒 （于武陵）

> 劝君金屈卮，满酌不须辞。
> 花发多风雨，人生足别离。



#### 冬天专用：问刘十九（白居易）

> 绿蚁新醅酒，红泥小火炉。
> 晚来天欲雪，能饮一杯无？



#### music： 琵琶行（白居易）

没有音乐怎么喝酒？music！

> 浔阳江头夜送客，枫叶荻花秋瑟瑟。主人下马客在船，举酒欲饮无管弦。醉不成欢惨将别，别时茫茫江浸月。
> 忽闻水上琵琶声，主人忘归客不发。寻声暗问弹者谁，琵琶声停欲语迟。移船相近邀相见，添酒回灯重开宴。千呼万唤始出来，犹抱琵琶半遮面。转轴拨弦三两声，未成曲调先有情。弦弦掩抑声声思，似诉平生不得志。低眉信手续续弹，说尽心中无限事。轻拢慢捻抹复挑，初为《霓裳》后《六幺》。大弦嘈嘈如急雨，小弦切切如私语。嘈嘈切切错杂弹，大珠小珠落玉盘。间关莺语花底滑，幽咽泉流冰下难。冰泉冷涩弦凝绝，凝绝不通声暂歇。别有幽愁暗恨生，此时无声胜有声。银瓶乍破水浆迸，铁骑突出刀枪鸣。曲终收拨当心画，四弦一声如裂帛。东船西舫悄无言，唯见江心秋月白。
> 沉吟放拨插弦中，整顿衣裳起敛容。自言本是京城女，家在虾蟆陵下住。十三学得琵琶成，名属教坊第一部。曲罢曾教善才服，妆成每被秋娘妒。五陵年少争缠头，一曲红绡不知数。钿头银篦击节碎，血色罗裙翻酒污。今年欢笑复明年，秋月春风等闲度。弟走从军阿姨死，暮去朝来颜色故。门前冷落鞍马稀，老大嫁作商人妇。商人重利轻别离，前月浮梁买茶去。去来江口守空船，绕船月明江水寒。夜深忽梦少年事，梦啼妆泪红阑干。
> 我闻琵琶已叹息，又闻此语重唧唧。同是天涯沦落人，相逢何必曾相识！我从去年辞帝京，谪居卧病浔阳城。浔阳地僻无音乐，终岁不闻丝竹声。住近湓江地低湿，黄芦苦竹绕宅生。其间旦暮闻何物？杜鹃啼血猿哀鸣。春江花朝秋月夜，往往取酒还独倾。岂无山歌与村笛？呕哑嘲哳难为听。今夜闻君琵琶语，如听仙乐耳暂明。莫辞更坐弹一曲，为君翻作《琵琶行》。感我此言良久立，却坐促弦弦转急。凄凄不似向前声，满座重闻皆掩泣。座中泣下谁最多？江州司马青衫湿。



#### 与我共饮：[drink with me](https://youtu.be/4fXe2HII-iA)（Herbert Kretzmer）

> FEUILLY
> Drink with me to days gone by
> Sing with me the songs we knew
>
> PROUVAIRE
> Here's to pretty girls who went to our heads.
>
> JOLY
> Here's to witty girls who went to out beds.
>
> ALL
> Here's to them and here's to you!
>
>
> GRANTAIRE
> Drink with me to days gone by
> Can it be you fear to die?
> Will the world remember you
> When you fall?
> Could it be your death
> Means nothing at all?
> Is your life just one more lie?
>
> ALL
> Drink with me to days gone by
> To the life that used to be
>
> WOMEN
> At the shrine of friendship, never say die
>
> MEN
> Let the wine of friendship never run dry
>
> ALL
> Here's to you and here's to me
>
> MARIUS
> Do I care if I should die
> Now she goes across the sea?
> Life without Cosette
> Means nothing at all.
> Would you weep, Cosette,
> Should Marius fall?
> Will you weep, Cosette,
> For me?



#### 喝不了了： 答劝酒 （白居易）

> 莫怪近来都不饮，几回因醉却沾巾。
> 谁料平生狂酒客，如今变作酒悲人。



#### 惟有饮者留其名：饮中八仙歌 （杜甫）

> 知章骑马似乘船，眼花落井水底眠。
> 汝阳三斗始朝天，道逢麹车口流涎，恨不移封向酒泉。
> 左相日兴费万钱，饮如长鲸吸百川，衔杯乐圣称世贤。
> 宗之潇洒美少年，举觞白眼望青天，皎如玉树临风前。
> 苏晋长斋绣佛前，醉中往往爱逃禅。
> 李白斗酒诗百篇，长安市上酒家眠。
> 天子呼来不上船，自称臣是酒中仙。
> 张旭三杯草圣传，脱帽露顶王公前，挥毫落纸如云烟。
> 焦遂五斗方卓然，高谈雄辨惊四筵。



#### 喜相逢： 临江仙·滚滚长江东逝水 （杨慎）

> 滚滚长江东逝水，浪花淘尽英雄。
> 是非成败转头空。
> 青山依旧在，几度夕阳红。
> 白发渔樵江渚上，惯看秋月春风。
> 一壶浊酒喜相逢。
> 古今多少事，都付笑谈中。